#-*- mode: mandoku-view; -*-
#+DATE: 2015-08-30 20:16:44.301974
#+TITLE: 佛說楞伽經禪門悉談章
#+PROPERTY: CBETA_ID T85n2779
#+PROPERTY: ID KR6i0335
#+PROPERTY: SOURCE Taisho Tripitaka Vol. 85, No. 2779
#+PROPERTY: VOL 85
#+PROPERTY: BASEEDITION T
#+PROPERTY: WITNESS T@JIA
#+PROPERTY: LASTPB <pb:KR6i0335_T_001-0536a> 
#+PROPERTY: JUAN 1
¶
No. 2779¶
佛說楞伽經禪門悉談章(并序)¶
¶

諸佛子等合掌至心聽。我今欲說大乘楞伽¶
悉談章。悉談章者。悉談昔大乘在楞伽山。因¶
得菩提達摩和尚。宋家元年從南竺國。將¶
楞伽經來至東都。跋陀三藏法師奉諮翻譯。¶
其經總有五卷合成一部。文字浩[泳-永+旱]意義難¶
知。和尚慈悲廣濟群生。通經問道識攬玄¶
宗。窮達本原皆蒙指受。又蒿山會善沙門定¶
慧翻出悉談章。廣開禪門不妨慧學。不著文¶
字並合秦音。亦與鳩摩羅什法師通韻。魯留¶
盧樓為首。¶

。第一捨緣清淨座。萬事不起¶
真無我。直進菩提離因果。心心寂滅無殃禍。¶
念念無念當印可。摩底利摩魯留盧樓頗羅¶
墮　諸佛弟子莫嬾墮自勸課。愛河苦海須¶
渡過。憶食不喰常被餓。木頭不攢不出火。¶
耶囉羅端坐。娑訶耶莫臥。¶

質領盛只領盛。第二住心常看淨。亦見亦聞¶
無視聽。生滅兩亡由未證。從師授語方顯定。¶
見佛法身無二性。性頂領徑魯留盧樓只領¶
盛　諸佛子莫瞋侫。三毒忽起無佛性。癡狂¶
心亂惱賢聖。眼貪色塵耳莫聽。背却天堂向¶
惡境。盈令令修定。娑訶耶歸正。¶

復浪養復浪養。第三看心須屏儻。掃却垢¶
穢除災障。即色即空會無想。妄想分別是心¶
量。體上識體實無謗。謗底裏魯留盧樓
<pb:KR6i0335_T_001-0536b>¶
復浪養　諸佛子莫毀謗。一切皆有罪業障。¶
他家聞聲不相放。三寸舌根作沒向。道長說¶
短惱心王。心王不了說短長。來生業道受苦¶
殃。羊良浪屏儻淨掃。堂中頃供養。¶

拂栗只拂栗只。第四八識合六七。看心心¶
本是禪室。法身身法智非一。五眼六通廣慧¶
日。言下便悟實無密。密底領密魯留盧樓拂¶
栗只　諸佛子莫放逸。無始已來居暗室。生¶
死流轉不得出。只為愚迷障慧日。逸票密¶
逸票密娑訶真實。¶

曉了曜曉了曜。第五實相門中照。一切名¶
利妄呼召。如已等息貌非貌。非因非果無嗔¶
[口*笑]。性上看性妙中妙。要底裏要魯留盧樓曉¶
撩曜　諸佛子莫瞋[口*笑]。憂悲瞋[口*笑]是障道。於¶
此門中無瞋[口*笑]。澄心須看內外照。眼中有翳¶
須磨曜。銅鏡不磨不中照。遙燎料作好。娑訶¶
耶莫惱。¶

頞崖畔按賴畔。第六心裏禪門觀。不來不¶
去無崖畔。覺上看覺除定亂。佛子與眾生同¶
體段。本元清淨磨垢散歎。底領歎魯留盧¶
樓頞崖畔　諸佛子莫楞看。道上大有羅剎¶
喚。愚人來去常繫絆。染著色塵心僚亂。行住¶
坐臥無體段。在於眾中漫叫喚。得他勸諫即¶
橛難。耶羅邏荼灌。娑訶耶鈍漢。¶

普路喻普路喻。第七圓明大慧悟。四門十八¶
離名數。生滅妙有懸通度。三界大師實難遇。¶
生死涅槃不合渡。愛河逆上不留住。即心非¶
心魔自去。去底領去魯留盧樓普路喻　諸¶
佛子常覺悟。一念淨心無染污。一切魔軍自
<pb:KR6i0335_T_001-0536c>¶
然去。閭閭屢專注。娑訶耶大悟。¶

復略藥復略藥。第八禪門絕針酌。不高不¶
下無樓閣。不出不入無城廓。是想現聲即¶
初學。生心動念勿令著。久坐用功作非作。無¶
樂可樂是常樂。慧燈一照三千廓。定水常清¶
八萬鑠。十方諸佛同開覺。覺底領博魯留¶
盧樓復略藥　諸佛子自在作莫制約。四維¶
上下不可度。住寂涅槃同門廓。甚安樂無著。¶
娑訶耶等覺。